<!DOCTYPE html>
<html>

<head>
    <meta charset="utf-8">
    <title>Magazine</title>
    <meta name="description" content="A magazine">
    <style>
        .article-body img {
            float: left;
            margin: 0%;
            width: 100%;
            margin-left: 0%;
        }
        
        .header {
            text-align: center;
            font-family: Trebuchet MS;
            background-color: tomato;
            padding: 3%;
            color: #fff;
        }
        
        .container {
            text-align: justify;
            Background-color: lightgray;
            padding: 1%;
        }
        
        .header-foot {
            background-color: #ffffff;
            border-radius: 10px;
            color: grey;
            padding: 1%;
        }
        
        .headlines,
        .content {
            background-color: #ffffff;
            border-radius: 10px;
            padding: 3%;
            margin: 1%;
        }
        
        .title,
        .author {
            text-align: center;
        }
        
        .headlines a {
            text-decoration: none;
        }
        
        .headline-item {
            border-bottom: solid 1px grey;
            padding: 5px;
            color: grey;
        }
        
        .cat {
            float: right;
            background-color: tomato;
            color: #fff;
            border-radius: 6px;
            padding: 4px;
        }
    </style>
</head>

<body>
    <div class="container">
        <div class="header">
            <h1>ಈ-ಪುಟ </h1>
            <h6>ಪುಟ್ಟ ಸಾಹಿತ್ಯ ಪುರವಣಿಗೆ</h6>
            <div class="header-foot">Testing edition</div>
        </div>
        <div class="headlines">
            <a href="#id1">
                <div class="headline-item"><strong>ಜ್ಞಾನವೇ ಉಸಿರಾಗಿದ್ದ ಅಡ್ಯನಡ್ಕರ</strong>
                    <p><small>ಎನ್. ರಂಗನಾಥ್ ರಾವ್</small><small class="cat"><strong>ಲೇಖನ</strong></small></p>
                </div>
            </a>
            <a href="#id2">
                <div class="headline-item"><strong>ಭಾಷಣ ಮುಗಿದಿದೆ, ಪ್ರಶ್ನೆಗಳು ಉಳಿದಿವೆ</strong>
                    <p><small>ನಾರಾಯಣ ಎ</small><small class="cat"><strong>ಲೇಖನ</strong></small></p>
                </div>
            </a>
            <a href="#id3">
                <div class="headline-item"><strong>ಪ್ರೇಕ್ಷಕನಿಗೆ ನಟನ ಇತಿಹಾಸ ಬೇಕಿಲ್</strong>
                    <p><small>ಕರಣ್‌ ಜೋಹರ್‌</small><small class="cat"><strong>ಲೇಖನ</strong></small></p>
                </div>
            </a>
            <a href="#id4">
                <div class="headline-item"><strong>ಹೊಸ ತಾರಾಮಂಡಲ ಪತ್ತೆ</strong>
                    <p><small>ಸಂಗ್ರಹ</small><small class="cat"><strong>ವಿಜ್ಞಾನ </strong></small></p>
                </div>
            </a>
        </div>
    </div>
    <div class="pagebreak"></div>
    <div class="container">
        <div class="content">
            <div id="id1" class="article">
                <div class="article-head">
                    <h2 class="title">ಜ್ಞಾನವೇ ಉಸಿರಾಗಿದ್ದ ಅಡ್ಯನಡ್ಕರ</h2>
                    <h4 class="author">ಎನ್. ರಂಗನಾಥ್ ರಾವ್</h4> </div>
                <div class="article-body">
                    <p>ವರ್ಷ ಕಳೆಯಿತು. ಹೊಸತು ಬಂತು. ಹೊಸ ವರುಷದ ಹೊಸ್ತಿಲಲ್ಲಿ ನಿಂತು ಒಂದು ಕ್ಷಣ ಹಿನ್ನೋಟ ಹರಿಸಿದಾಗ ಕಂಡದ್ದು: ಡಿಜಿಟಲ್ ತಂತ್ರಜ್ಞಾನದ ಅಬ್ಬರ ಅಟ್ಟಹಾಸಗಳ ಮಧ್ಯೆ ತಬ್ಬಲಿಗಳಾಗಿ ನಿಂತ ನಗದುರಹಿತ ಜನಸಾಮಾನ್ಯರು. ಇನ್ನೊಂದು ಹಿಮ್ಮಿಂಚಿನಲ್ಲಿ ಕಂಡದ್ದು: ವಿಜ್ಞಾನವೇ ಜೀವದುಸಿರಾಗಿದ್ದ ಅಡ್ಯನಡ್ಯ ಕೃಷ್ಣಭಟ್ಟರ ನಿಧನದಿಂದ ತಬ್ಬಲಿ ಯಾಗಿ ನಿಂತ ಶುದ್ಧ ವಿಜ್ಞಾನ. ಬೋಧನೆ, ಪ್ರಯೋಗ, ಸಾಹಿತ್ಯ ರಚನೆ ಮೊದಲ್ಗೊಂಡು ಸೃಜನಶೀಲತೆಯ ಎಲ್ಲ ಮಾರ್ಗಗಳಲ್ಲೂ ವಿಜ್ಞಾನಕ್ಕೆ ತಮ್ಮ ಬದುಕನ್ನು ಮುಡಿಪಾಗಿಸಿದ್ದ ಅಡ್ಯನಡ್ಕ ಕೃಷ್ಣ ಭಟ್ಟರು ಡಿಸೆಂಬರ್ 18ರಂದು ಇಹಲೋಕ ತ್ಯಜಿಸಿದಾಗ ಅವರ ಪ್ರಾಯ ಎಪ್ಪತ್ತೆಂಟು. ಎಪ್ಪತ್ತೆಂಟಾದರೂ ಕೊನೆಯುಸಿರವರೆಗೂ ವಿಜ್ಞಾನ ಸಾಹಿತ್ಯದೊಂದಿಗೆ ಅವರ ಸೃಜನಶೀಲ ಒಡನಾಟ ನಿರಂತರವಾಗಿ ಸಾಗಿತ್ತು. ಕೃಷ್ಣ ಭಟ್ಟರು ಜನಿಸಿದ್ದು 1938ರ ಮಾರ್ಚ್ 15ರಂದು, ದಕ್ಷಿಣ ಕನ್ನಡದ ಬಂಟ್ವಾಳ ತಾಲ್ಲೂಕಿನ ಅಡ್ಯನಡ್ಕದಲ್ಲಿ. ಹೀಗೆ ತಂದೆತಾಯಿಯರು ಇಟ್ಟ ಹೆಸರಿನೊಂದಿಗೆ ಪೂರ್ವಪ್ರತ್ಯಯವಾಗಿ ಸೇರಿಕೊಂಡ 'ಅಡ್ಯನಡ್ಕ' ಮುಂದೆ ಕನ್ನಡ ವಿಜ್ಞಾನ ಸಾಹಿತ್ಯದಲ್ಲಿ ಅವರಿಗೊಂದು ಅನ್ವರ್ಥ ನಾಮವಾಗಿದ್ದು ಕೃಷ್ಣ ಭಟ್ಟರ ಪ್ರತಿಭೆ ಸಾಮರ್ಥ್ಯಗಳ ದ್ಯೋತಕ. ಕೃಷ್ಣ ಭಟ್ಟರ ತಂದೆ ತಿಮ್ಮಪ್ಪಭಟ್ಟರು, ತಾಯಿ ಶ್ರೀಮತಿ ಲಕ್ಷ್ಮೀ. ಪ್ರಾಥಮಿಕ- ಮಾಧ್ಯಮಿಕ ವಿದ್ಯಾಭ್ಯಾಸ ಅಡ್ಯನಡ್ಕದಲ್ಲಿ. ಸ್ನಾತಕ, ಸ್ನಾತಕೋತ್ತರ ಶಿಕ್ಷಣ ಉಡುಪಿಯಲ್ಲಿ. ಬಿ.ಎಸ್ಸಿ.ಆನರ್ಸ್. ನಂತರ ಮದ್ರಾಸ್ ವಿಶ್ವವಿದ್ಯಾನಿಲಯದಿಂದ ಭೌತಶಾಸ್ತ್ರದಲ್ಲಿ ಸ್ನಾತಕೋತ್ತರ ಪದವಿ ಪಡೆದರು. ಮುಂದಿನ ಹಾದಿ ಮಾಸ್ತರಿಕೆಯದು. ಪುತ್ತೂರಿನ ಸೈಂಟ್ ಫಿಲೊಮಿನಾ ಕಾಲೇಜಿನಲ್ಲಿ ಉಪನ್ಯಾಸಕರಾಗಿ ಬೋಧನೆಯ ವೃತ್ತಿ ಆರಂಭಿಸಿದ ಭಟ್ಟರು ಸ್ವಲ್ಪಕಾಲಾನಂತರ ಭೌತ ಶಾಸ್ತ್ರದ ಪ್ರೊಫೆಸರಾಗಿ ಮುಲ್ಕಿಯ ವಿಜಯ ಕಾಲೇಜು ಸೇರಿದರು. ಭೌತ ಶಾಸ್ತ್ರ ವಿಭಾಗದ ಮುಖ್ಯಸ್ಥರೂ ಆದರು. ಅಡ್ಯನಡ್ಕರು ವಿಜ್ಞಾನ ಸಾಹಿತ್ಯರಚನೆಯಲ್ಲಿ ತೊಡಗುವ ವೇಳೆಗಾಗಲೇ ಕನ್ನಡದಲ್ಲಿ ವಿಜ್ಞಾನ ವಾಙ್ಮಯ ಒಂದು ಸಾಹಿತ್ಯ ಮಾರ್ಗವಾಗಿ ಪ್ರೌಢಾವಸ್ಥೆಯನ್ನು ಮುಟ್ಟಿತ್ತು. ಇಪ್ಪತ್ತನೆಯ ಶತಮಾನದ ಶುರುವಿನಲ್ಲೇ ಕನ್ನಡದಲ್ಲಿ ವಿಜ್ಞಾನ ಸಾಹಿತ್ಯ ದಾಂಗುಡಿ ಇಡಲಾರಂಭಿಸಿದ್ದು, 1917ರಲ್ಲಿ ಈ ಲೋಕದ ಬೆಳಕು ಕಂಡ 'ವಿಜ್ಞಾನ' ನಿಯತಕಾಲಿಕದಲ್ಲಿ. ಬೆಳ್ಳಾವೆ ವೆಂಕಟನಾರಣಪ್ಪಮತ್ತು ನಂಗಪುರಂ ವೆಂಕಟೇಶ ಅಯ್ಯಂಗಾರ್ಯರು ಇದರ ಸಂಪಾದಕದ್ವಯರು. 'ವಿಜ್ಞಾನ'ದ ಮೊದಲ ಸಂಚಿಕೆಯ ಸಂಪಾದಕೀಯದಲ್ಲಿ ಬರೆಯಲಾಗಿರುವ ಈ ಕೆಲವು ಮಾತುಗಳು ಇಂದಿಗೂ ಮನನೀಯವಾದವು: ''ಇಹಲೋಕದಲ್ಲಿ ಆತ್ಮನ ಸ್ವರೂಪವನ್ನು ನಮ್ಮರಿವಿಗೆ ತಂದು ನಮ್ಮನ್ನು ಸಂಸಾರದ ತೊಡರಿನಿಂದ ಬಿಡುಗಡೆ ಮಾಡಲು ಪ್ರೇರಿಸುವ ತಿಳಿವಿಗೆ ಜ್ಞಾನವೆಂತಲೂ, ನಮ್ಮ ಸುತ್ತಲೂ ಗೋಚರವಾಗುವ ಪ್ರಪಂಚದಲ್ಲಿ ಇಂದ್ರಿಯ ವಿಷಯಗಳಾದ ನಾನಾ ವಿಧ ಪದಾರ್ಥಗಳಿಗೂ ಶಕ್ತಿಗಳಿಗೂ ಇರುವ ಪ್ರಕೃತಿ ನಿಯಮಿತವಾದ ಪರಸ್ಪರ ಸಂಬಂಧಗಳನ್ನೂ, ನಮಗೂ ಈ ಪದಾರ್ಥಗಳಿಗೂ ಶಕ್ತಿಗಳಿಗೂ ಇರುವ ಸಂಬಂಧವನ್ನು ವಿಜ್ಞಾನವೆಂತಲೂ ಪ್ರಾಜ್ಞರು ಹೇಳುವರು. ಪ್ರಪಂಚದಲ್ಲಿನ ವಿದ್ಯೆಗಳೆಲ್ಲವೂ ಈ ಜ್ಞಾನ ವಿಜ್ಞಾನಗಳೆರಡರಲ್ಲಿ ಅಡಗಿರುವುವು. ಮನುಷ್ಯನ ದೇಹವು ಕಳಚಿ ಬೀಳಲು, ಆತ್ಮನು ಮುಂದೆ ಸದ್ಗತಿಯನ್ನು ಹೊಂದುವುದಕ್ಕಾಗಿ ಮೊದಲು ಹೇಳಿದ ಜ್ಞಾನವು ಬೇಕು. ದೇಹವು ಜೀವವಿರುವವರೆಗೂ ರೋಗರುಜಿನಗಳಿಲ್ಲದೆ ನೆಮ್ಮದಿಯಾಗಿ ಸಂಸಾರವನ್ನು ನಡೆಸಲು ವಿಜ್ಞಾನವು ಆವಶ್ಯಕ... ಪಾಶ್ಚಾತ್ಯರಲ್ಲಿ ಜ್ಞಾನವು ಕಡಿಮೆಯಾಗಿರುವುದರಿಂದ ಅವರಿಗೆ ಜ್ಞಾನವೂ ನಮ್ಮವರಲ್ಲಿ ವಿಜ್ಞಾನವು, ಈಗಿನ ಕಾಲದ ರೀತಿಯಾಗಿ, ಅತ್ಯಲ್ಪವಾಗಿರುವುದರಿಂದ ನಮಗೆ ವಿಜ್ಞಾನವೂ ಅಧಿಕವಾಗಿ ಬೇಕು...'ಮೊದಲು ಹೊಟ್ಟೆಯ ಪಾಡು ತರುವಾಯ ಆತ್ಮನ ಪಾಡು'ಎಂಬಂತೆ ಜ್ಞಾನ ವಿಜ್ಞಾನಗಳಲ್ಲಿ ಮೊದಲು ಬೇಕಾದ್ದು ವಿಜ್ಞಾನ...ಈಗಿನ ಕಾಲಕ್ಕೆ ಬೇಕಾದ ಸಲಕರಣೆಗಳನ್ನು ಒದಗಿಸಿಕೊಳ್ಳದಿದ್ದಲ್ಲಿ ನಮ್ಮ ಬಾಳು ಬೀಳಾಗಿ ನಿರರ್ಥಕವಾಗುವುದರಲ್ಲಿ ಎಷ್ಟು ಮಾತ್ರವೂ ಸಂಶಯವಿಲ್ಲ...ನಾವು ಇನ್ನು ಮೇಲೆ ತಲೆಯೆತ್ತಿಕೊಂಡು ತಿರುಗಾಡಬೇಕಾದರೆ, ಈ ಪ್ರಪಂಚದಲ್ಲಿ ನಮಗಿಂತಲೂ ಶಕ್ತರಾದವರ ಮಾರ್ಗವನ್ನು ಹಿಡಿದು ನಡೆಯಬೇಕು'' -ಇಂಥ ಸ್ಪಷ್ಟ ಕಲ್ಪನೆಯಿಂದ ಪ್ರಾರಂಭವಾದ ವೈಜ್ಞಾನಿಕ ಸಾಹಿತ್ಯ ಮುಂದಿನ ಪೀಳಿಗೆಗಳಲ್ಲಿ ಒಂದು ಸಣ್ಣ ಪರಂಪರೆಯಾಗಿ ಬೆಳೆದುಬಂದಿರು ವುದನ್ನು ಕನ್ನಡ ವೈಜ್ಞಾನಿಕ ಸಾಹಿತ್ಯದ ಇತಿಹಾಸದಲ್ಲಿ ನಾವು ಕಾಣುತ್ತೇವೆ. ವೈಜ್ಞಾನಿಕ ಸಾಹಿತ್ಯವನ್ನು ಬೆಳೆಸಿದ ನಂತರದ ಪೀಳಿಗೆಯಲ್ಲಿ, ಪ್ರೊ.ಆರ್.ಎಲ್.ನರಸಿಂಹಯ್ಯ, ಪ್ರೊ. ಜೆ.ಅರ್.ಲಕ್ಷ್ಮಣ ರಾವ್ ಮತ್ತು ಪ್ರೊ. ಜಿ.ಟಿ.ನಾರಾಯಣ ರಾವ್ ಪ್ರಮುಖರು. ವೈಜ್ಞಾನಿಕ ಶಾಸ್ತ್ರೀಯ ಸಾಹಿತ್ಯ ಸೃಷ್ಟಿ, ಕನ್ನಡದಲ್ಲಿ ವೈಜ್ಞಾನಿಕ ಪಾರಿಭಾಷಿಕ ಪದಗಳ ಸೃಷ್ಟಿ ಮತ್ತು ವೈಜ್ಞಾನಿಕ ಸಾಹಿತ್ಯದಲ್ಲಿ ಜನಸಾಮಾನ್ಯರ ಅಸಕ್ತಿ ಕುದುರಿಸುವುದು-ಇವು ಕನ್ನಡದಲ್ಲಿ ಶುರುವಿಗೇ ಆಗಬೇಕಾಗಿದ್ದ ಬಹು ಮುಖ್ಯ ಕೆಲಸಗಳಾಗಿದ್ದವು. ಈ ನಿಟ್ಟಿನ ಕಾರ್ಯದಲ್ಲಿ ಮೇಲೆ ಹೇಳಿದ ಮೂವರು ಮಹನೀಯರ ಕೊಡುಗೆ ಗಣ್ಯವಾದುದು. ನಂತರದ ಪೀಳಿಗೆಯ ವೈಜ್ಞಾನಿಕ ಬರಹಗಾರರಲ್ಲಿ ಅಡ್ಯನಡ್ಕ ಕೃಷ್ಣ ಭಟ್ಟರು ಪ್ರಮುಖರು.</p>
                </div>
            </div>
            <div id="id2" class="article">
                <div class="article-head">
                    <h2 class="title">ಭಾಷಣ ಮುಗಿದಿದೆ, ಪ್ರಶ್ನೆಗಳು ಉಳಿದಿವೆ</h2>
                    <h4 class="author">ನಾರಾಯಣ ಎ</h4> </div>
                <div class="article-body">
                    <p>ಭಾಷಣ ಮುಗಿದಿದೆ. ಯಾವುದೂ ಸ್ಪಷ್ಟವಾಗುತ್ತಿಲ್ಲ. ಯಾರಿಗೂ ಸ್ಪಷ್ಟತೆ ಇದ್ದಂತೆ ತೋರುವುದೂ ಇಲ್ಲ. ನೋಟು ರದ್ದತಿಗೆ ಐವತ್ತು ದಿನಗಳಾದ ಸಂದರ್ಭ ಪ್ರಧಾನ ಮಂತ್ರಿಯವರು ದೇಶವನ್ನು ಉದ್ದೇಶಿಸಿ ಮಾಡಿದ ಭಾಷಣ, ಇರುವ ಪ್ರಶ್ನೆಗಳಿಗೆ ಉತ್ತರ ನೀಡುವ ಬದಲು ಇನ್ನಷ್ಟು ಪ್ರಶ್ನೆಗಳನ್ನು ಹುಟ್ಟು ಹಾಕಿದೆ. ನೋಟು ರದ್ದತಿ ಘೋಷಣೆ ಆದಂದಿನಿಂದಲೂ ಎಲ್ಲವೂ ಎರಡು ರೀತಿಯ ಅತಿರೇಕಗಳಲ್ಲಿ ಕಳೆದು ಹೋದವು. ಈಗಿನ ಪ್ರಧಾನ ಮಂತ್ರಿ ಏನೇ ಮಾಡಲಿ ಅದನ್ನು ವಿರೋಧಿಸಿಯೇ ಸಿದ್ಧ ಎನ್ನುವವರು ಒಂದೆಡೆ. ಇನ್ನೊಂದೆಡೆ ಈ ಪ್ರಧಾನಿ ಏನು ಮಾಡಿದರೂ ದೇಶದ ಒಳಿತಿಗಾಗಿಯೇ ಮಾಡುತ್ತಾರೆ ಮತ್ತು ಆ ಕಾರಣಕ್ಕೆ ಅವರು ಮಾಡಿದ್ದೆಲ್ಲವನ್ನೂ ತುಟಿ ಪಿಟಿಕ್ಕೆನ್ನದೆ ಒಪ್ಪಿಕೊಳ್ಳಬೇಕು ಎನ್ನುವವರು. ಮೊದಲೇ ನೋಟು ರದ್ದತಿ ಇತ್ಯಾದಿ ಅರ್ಥಶಾಸ್ತ್ರದ ವಿಷಯಗಳು ತೀರಾ ಕ್ಲಿಷ್ಟಕರ. ಅದರ ಜತೆಗೆ ಈ ರೀತಿಯ ರಾಜಕೀಯ ನೆಲೆಯ ವಿರೋಧ ಮತ್ತು ಭಾವನಾತ್ಮಕ ನೆಲೆಯ ಬೆಂಬಲ ಸೇರಿಬಿಟ್ಟರೆ ಮತ್ತೆ ಏನೂ ಹೇಳಬೇಕಿಲ್ಲ. ನಿಜಕ್ಕೂ ಆದದ್ದೇನು, ಆಗುತ್ತಿರುವುದೇನು ಎನ್ನುವುದು ಯಾರಿಗೂ ತಿಳಿಯಲು ಸಾಧ್ಯವಿಲ್ಲ. ಕಳೆದ ಐವತ್ತು ದಿನಗಳಲ್ಲಿ ಆದದ್ದು ಇದು. ಏನಾಗುತ್ತಿದೆ ಎಂದು ನೋಟು ರದ್ದತಿ ಮಾಡಿದ ಸರ್ಕಾರವೂ ಸೇರಿದಂತೆ ಯಾರಿಗೂ ತಿಳಿಯುತ್ತಿರಲಿಲ್ಲ. ಈಗಲಾದರೂ ತಿಳಿದಿದೆ ಎನ್ನುವ ಭರವಸೆ ಹುಟ್ಟುತ್ತಿಲ್ಲ. ಈ ಮಧ್ಯೆ ವಿಷಯತಜ್ಞರು ಎನ್ನುವವರು ಗೊಂದಲವನ್ನು ತಿಳಿಗೊಳಿಸುವ ಬದಲು ಮತ್ತೂ ಹೆಚ್ಚಿಸಿದರು. ಸರ್ಕಾರ ಕೈಗೊಂಡ ಈ ಅಭೂತಪೂರ್ವ ಕ್ರಮ ಸರಿ ಎ೦ದು ವಾದಿಸಿದ ತಜ್ಞರ ಬಳಿ, ಯಾಕೆ ಸರಿ ಎನ್ನುವುದಕ್ಕೆ ಶಾಸ್ತ್ರೀಯವಾದ ಸಮರ್ಥನೆ ಇರಲಿಲ್ಲ. ಅದು ತಪ್ಪು ಎಂದವರು, ಯಾಕೆ ತಪ್ಪು ಎಂದು ಸರಿಯಾಗಿ ವಾದ ಮಂಡಿಸಲಿಲ್ಲ. ಅರ್ಥಶಾಸ್ತ್ರೀಯ ನೆಲೆಯಲ್ಲಿ ಇದು ಎಷ್ಟು ಸಂಕೀರ್ಣವಾದ ವಿಷಯ ಎಂದರೆ ಅರ್ಥಶಾಸ್ತ್ರಜ್ಞರಾದ ಎಲ್ಲರೂ ಇದರ ಬಗ್ಗೆ ಕರಾರುವಾಕ್ಕಾಗಿ ಮಾತನಾಡಲು ಸಮರ್ಥರಾಗುವುದಿಲ್ಲ. ಅರ್ಥಶಾಸ್ತ್ರದಲ್ಲಿ ಹಣಕಾಸು ಅರ್ಥಶಾಸ್ತ್ರ (monetary economics) ಎನ್ನುವ ಒಂದು ಪ್ರತ್ಯೇಕ ವಿಭಾಗವಿದೆ. ಅದರಲ್ಲಿ ಪರಿಣತಿ ಪಡೆದವರಷ್ಟೇ ನೋಟು ರದ್ದತಿಯ ವಿಚಾರದ ಸಾಧಕ-ಭಾದಕಗಳನ್ನು ಸ್ವಲ್ಪಮಟ್ಟಿಗೆ ತಿಳಿಹೇಳಲು ಸಾಧ್ಯ. ಅದರಲ್ಲೂ ಭಾರತದಲ್ಲಿ ಈ ವಿಷಯದ ಬಗ್ಗೆ ತಿಳಿಹೇಳಲು ಕೇವಲ ಹಣಕಾಸು ಅರ್ಥಶಾಸ್ತ್ರದ ತಾತ್ವಿಕ ಆಳ-ಅಗಲ ಅಷ್ಟೇ ತಿಳಿದರೆ ಸಾಲುವುದಿಲ್ಲ. ಈ ತತ್ವಗಳನ್ನು ಈ ದೇಶದ ಅತಿಕ್ಲಿಷ್ಟ ಅರ್ಥವ್ಯವಸ್ಥೆಗೆ ಅಳವಡಿಸಿಕೊಂಡು ಅರ್ಥ ಮಾಡಿಕೊಳ್ಳುವಷ್ಟು ಭಾರತೀಯ ಜ್ಞಾನವೂ ಅವರಿಗೆ ಬೇಕಾಗುತ್ತದೆ. ಅಂತಹವರ ಸಂಖ್ಯೆ ದೇಶದಲ್ಲಿ ಕಡಿಮೆ ಇದೆಯೋ ಅಥವಾ ಇದ್ದವರು ಇದರ ಬಗ್ಗೆ ಮಾತನಾಡಲು ಬಯಸಲಿಲ್ಲವೋ ತಿಳಿಯದು. ಹಣಕಾಸು ಅರ್ಥಶಾಸ್ತ್ರಜ್ಞರ ಬದಲು ಮಾಧ್ಯಮಗಳಲ್ಲಿ, ಟಿವಿ ಚರ್ಚೆಗಳಲ್ಲಿ ಲೆಕ್ಕಪರಿಶೋಧಕರು ಕಾಣಿಸಿಕೊಂಡರು. ಅವರ ಜತೆ ಪತ್ರಕರ್ತರು, ರಾಜಕಾರಣಿಗಳು ಧ್ವನಿಗೂಡಿಸಿದರು. ಯಾರು ಏನು ಹೇಳಿದರು, ಯಾರು ಏನು ಕೇಳಿದರು ಎಂದು ಯಾರಿಗೂ ತಿಳಿಯಲಿಲ್ಲ. ಬರಬರುತ್ತಾ ಯಾರಿಗೂ ಏನೂ ತಿಳಿಯಬೇಕಾಗಿಯೂ ಇರಲಿಲ್ಲ. ಒಮ್ಮೆ ಬ್ಯಾಂಕಿಂಗ್ ವ್ಯವಸ್ಥೆ ಸಹಜ ಸ್ಥಿತಿಗೆ ಮರಳಿ, ತಮ್ಮ ಹಣವನ್ನು ಯಾವುದೇ ನಿರ್ಬಂಧ ಇಲ್ಲದೆ ಬ್ಯಾ೦ಕ್ ಕೌಂಟರ್‌ಗಳಿಂದ ಮತ್ತು ಎಟಿಎಂಗಳಿ೦ದ ಪಡೆಯುವಂತಹ ಸ್ಥಿತಿ ಬಂದರೆ ಸಾಕಾಗಿತ್ತು. 2016ರ ಕೊನೆಯ ದಿನ ಪ್ರಧಾನ ಮಂತ್ರಿಯವರ ಭಾಷಣಕ್ಕೆ ದೇಶಕ್ಕೆ ದೇಶವೇ ಕಾದು ಕುಳಿತದ್ದು ಈ ಹಿನ್ನೆಲೆಯಲ್ಲಿ.</p>
                </div>
            </div>
            <div id="id3" class="article">
                <div class="article-head">
                    <h2 class="title">ಪ್ರೇಕ್ಷಕನಿಗೆ ನಟನ ಇತಿಹಾಸ ಬೇಕಿಲ್ಲ</h2>
                    <h4 class="author">ಕರಣ್‌ ಜೋಹರ್‌</h4> </div>
                <div class="article-body">
                    <p>ಬಾಲಿವುಡ್‌ನ‌ಲ್ಲಿರುವವರಿಗೆ ದೊಡ್ಡ ದೊಡ್ಡ ಸಿನಿಮಾ ಸ್ಟಾರ್‌ಗಳ ಜೊತೆ ಬಹಳ ಸಲುಗೆಯಿರುತ್ತದೆ ಎಂಬ ಗಾಢವಾದ ತಪ್ಪು ಕಲ್ಪನೆಯೊಂದು ಜನರಲ್ಲಿದೆ. ವಾಸ್ತವದಲ್ಲಿ ಹಾಗಿಲ್ಲ. ಕೆಲವರ ಜೊತೆಯಷ್ಟೇ ಕೆಲವರಿಗೆ ಬಹಳ ಒಡನಾಟ ಇರಬಹುದು. ಇನ್ನುಳಿದವರ ಜೊತೆ ನಮಗೂ ಹಾಯ್‌-ಬಾಯ್‌ ಗೆಳೆತನವಷ್ಟೆ. ಸೂಪರ್‌ಸ್ಟಾರ್‌ ಅಮಿತಾಭ್‌ ಬಚ್ಚನ್‌ ಅವರನ್ನು ನಾನು ಚಿಕ್ಕವನಿದ್ದಾಗಿನಿಂದ ನೋಡಿದ್ದೇನೆ. ನನ್ನ ತಂದೆ ಯಶ್‌ ಜೋಹರ್‌ ಹಾಗೂ ಬಚ್ಚನ್‌ ಅಂಕಲ್‌ ತುಂಬಾ ಸ್ನೇಹಿತರು. ನಾನು ಕೂಡ ನಿರ್ದೇಶಕನಾದ ಮೇಲೆ ಬಚ್ಚನ್‌ ಹೀರೋ ಆಗಿರುವ ಅನೇಕ ಸಿನಿಮಾಗಳಲ್ಲಿ ಆ್ಯಕ್ಷನ್‌, ಕಟ್‌ ಹೇಳಿದ್ದೇನೆ. ಆದರೆ ಇವತ್ತಿಗೂ ನನ್ನ ಮೊಬೈಲ್‌ ಸ್ಕ್ರೀನ್‌ನಲ್ಲಿ "ಅಮಿತ್‌ ಅಂಕಲ್‌ ಕಾಲಿಂಗ್‌' ಅಂತ ಬಂದಾಗ ಸಡನ್ನಾಗಿ ಎದ್ದು ನಿಲ್ಲುತ್ತೇನೆ! ಬಹಳ ಹಿಂದೆ "ಕೂಲಿ' ಸಿನಿಮಾದ ಚಿತ್ರೀಕರಣದ ವೇಳೆ ಅಮಿತಾಭ್‌ ಬಚ್ಚನ್‌ ಗಾಯಗೊಂಡು ಆಸ್ಪತ್ರೆ ಸೇರಿದ್ದರು. ಆಗ ನಾನಿನ್ನೂ ಹುಡುಗ. ಶಾಲೆಗೆ ಹೋಗುತ್ತಿದ್ದೆ. ನನ್ನ ಮನೆಯವರು ಸಿನಿಮಾ ಫೀಲ್ಡ್‌ನಲ್ಲಿದ್ದಾರೆ ಎಂಬುದನ್ನು ತಕ್ಕಮಟ್ಟಿಗೆ ರಹಸ್ಯವಾಗಿರಿಸಿದ್ದೆ. ಆದರೆ, ಬಚ್ಚನ್‌ ಅಂಕಲ್‌ಗೆ ನನ್ನ ಪರಿಚಯವಿತ್ತು. ಅವರು ಆಸ್ಪತ್ರೆಯಲ್ಲಿದ್ದಾಗ ದೇಶದ ಮೂಲೆ ಮೂಲೆಯಿಂದ ಸಾವಿರಾರು ಪತ್ರಗಳು ಅವರು ಬೇಗ ಗುಣಮುಖರಾಗಲಿ ಎಂದು ಹಾರೈಸಿ ಬರುತ್ತಿದ್ದವು. ನಾನು ಕೂಡ ಪತ್ರ ಬರೆದಿದ್ದೆ. ಅದಕ್ಕೆ ಖುದ್ದು ಅಮಿತ್‌ ಅಂಕಲ್‌ ಉತ್ತರ ಬರೆದಿದ್ದರು. ನಾನು ನೆಲದ ಮೇಲೇ ಇರಲಿಲ್ಲ! ಶಾಲೆಗೆಲ್ಲ ಅದನ್ನು ತೋರಿಸಿಕೊಂಡು ಓಡಾಡಿದೆ. ಯಾರೂ ನಂಬಲಿಲ್ಲ. ಕೊನೆಗೆ ಅದನ್ನು ಟೀಚರ್‌ ಕೈಗೆ ಕೊಟ್ಟು ಅವರ ಬಾಯಿಯಲ್ಲಿ ಇದು ಅಮಿತಾಭ್‌ ಬಚ್ಚನ್‌ ಅವರದೇ ಪತ್ರ ಎಂದು ಹೇಳಿಸಬೇಕಾಯಿತು. ಆನಂತರ ಶಾಲೆಯಲ್ಲಿ ನನ್ನ ಇಮೇಜೇ ಬದಲಾಗಿಹೋಯಿತು. ನಾನಾಗ ಸ್ವಲ್ಪ ಡುಮ್ಮಣ್ಣ. ಹಾಗಾಗಿ ಹುಡುಗಿಯರ ಜೊತೆ ನನಗೆ ಅಷ್ಟೇನೂ ಒಡನಾಟವಿರಲಿಲ್ಲ. ಈ ಪತ್ರದ ನಂತರ ಹುಡುಗಿಯರು ನನಗೆ ಬಹಳ ಹತ್ತಿರವಾದರು! ಬಚ್ಚನ್‌ ಅಂಕಲ್‌, ದಿಲೀಪ್‌ ಕುಮಾರ್‌, ರಾಜೇಶ್‌ ಖನ್ನಾ ಮುಂತಾದವರು ಈ ದೇಶದ ಐತಿಹಾಸಿಕ ಸೂಪರ್‌ಸ್ಟಾರ್‌ಗಳು. ಅವರು ಆ ಜಾಗದಲ್ಲಿ ಬಹಳ ವರ್ಷಗಳಿಂದ ಇದ್ದಾರೆ ಮತ್ತು ಹಾಗೇ ಇರುತ್ತಾರೆ. ಅದಕ್ಕೆ ಕಾರಣ ಅವರ ಅಭಿಮಾನಿಗಳು. ಈ ನಟರ ತಲೆಮಾರಿನ ಅಭಿಮಾನಿಗಳು ಕೇವಲ ಅಭಿಮಾನಿಗಳಲ್ಲ, ಅವರು ಆರಾಧಕರು. ಹಾಗಾಗಿ ಕೊನೆಯವರೆಗೂ ಅವರು ತಮ್ಮ ಇಷ್ಟದ ನಟನನ್ನು ಸ್ಟಾರ್‌ ಆಗಿಯೇ ನೋಡುತ್ತಾರೆ. ತಮ್ಮ ನೆಚ್ಚಿನ ನಟನಿಗೆ ನೋವಾದರೆ ಅಯ್ಯೋ ಎನ್ನುತ್ತಾರೆ. ಆ ನಟ ಏನಾದರೂ ಎಡವಟ್ಟು ಮಾಡಿಕೊಂಡರೆ ತುಂಬಾ ನೊಂದುಕೊಳ್ಳುತ್ತಾರೆ. ಅವರ ಹೃದಯ ಸಿಂಹಾಸನದಲ್ಲಿ ಬಚ್ಚನ್‌, ದಿಲೀಪ್‌, ಖನ್ನಾ ಸಾಹೇಬರು ಅನಭಿಷಿಕ್ತ ದೊರೆಗಳು.</p>
                </div>
            </div>
            <div id="id4" class="article">
                <div class="article-head">
                    <h2 class="title">ಹೊಸ ತಾರಾಮಂಡಲ ಪತ್ತೆಲ</h2>
                    <h4 class="author">ಸಂಗ್ರಹ</h4> </div>
                <div class="article-body">
                    <img src="http://sanjevani.com/sanjevani/wp-content/uploads/2016/12/C.-Pagano-solar-eclipse-pic-929x445.jpg">
                    <p style="text-align: justify;">ನಾವಿರುವ ನಕ್ಷತ್ರ ಮಂಡಲವಾದ ಕ್ಷೀರಪಥದ ಪ್ರಭಾವಲಯದಲ್ಲಿಯೇ ಹೊಸ ತಾರಾ ಪುಂಜ ಇರುವುದನ್ನು ವಿಜ್ಞಾನಿಗಳು ಇತ್ತೀಚೆಗೆ ಪತ್ತೆ ಹಚ್ಚಿದ್ದಾರೆ. ಹೊಸದಾಗಿ ಪತ್ತೆ ಹಚ್ಚಲಾಗಿರುವ ಈ ತಾರಾ ಪುಂಜ ಉಳಿದ ತಾರಾ ಪುಂಜಗಳಂತೆ ಬೆಳಕಿನಿಂದ ಕೂಡಿರದೆ ಮಬ್ಬಿನಿಂದ ಕೂಡಿದೆ. ಹಾಗೆಯೇ ಇದು ನಮ್ಮ ತಾರಾ ಮಂಡಲದ ಸುತ್ತ ಸುತ್ತುವುದರಿಂದ ಇದನ್ನು ಉಪತಾರಮಂಡಲವಾಗಿದ್ದು, ಇದನ್ನು ವಿರ್ಗೊ-1 ಎಂದು ಕರೆಯಲಾಗಿದೆ.</p>
                    <p><strong>* ಇತ್ತೀಚೆಗೆ ಜಪಾನಿ ವಿಜ್ಞಾನಿಗಳು ಹೊಸ ತಾರಾಮಂಡಲವೊಂದನ್ನು ಪತ್ತೆ ಹಚ್ಚಿದ್ದಾರೆ.</strong></p>
                    <p><strong>* ಅದು ನಮ್ಮ ತಾರಾಮಂಡಲ ಕ್ಷೀರಪಥದ ವ್ಯಾಪ್ತಿಗೆ ಒಳಪಟ್ಟಿದ್ದು, ಹೆಚ್ಚಿನ ಬೆಳಕಿಲ್ಲದೆ ಮಬ್ಬಿನಿಂದ ಕೂಡಿದೆ.</strong></p>
                    <p><strong>* ಸೂರ್ಯನಿಂದ 2.8 ಲಕ್ಷ ಬೆಳಕಿನ ವರ್ಷಗಳ ಆಚೆ ಇರುವ ಈ ನಕ್ಷತ್ರ ಮಂಡಲವನ್ನು ವಿರ್ಗೊ – 1 ಎಂದು ಕರೆಯಲಾಗಿದೆ.</strong></p>
                    <p><strong>* ಇದು ವಿರ್ಗೊ ನಕ್ಷತ್ರ ಪುಂಜಗಳ ದಿಕ್ಕಿನಲ್ಲೇ ಇರುವುದರಿಂದ ಇದಕ್ಕೆ ಈ ಹೆಸರನ್ನು ಇಡಲಾಗಿದೆ.</strong></p>
                    <p style="text-align: justify;">ಇದು ಸೂರ್ಯನಿಂದ 2.8 ಲಕ್ಷ ಬೆಳಕಿನ ವರ್ಷಗಳಷ್ಟು ದೂರದಲ್ಲಿದೆ.</p>
                    <p style="text-align: justify;">ಇದನ್ನು ವಿರ್ಗೊ -1 ಎಂದು ಕರೆಯಲು ಕಾರಣ, ಇದು ವಿರ್ಗೊ ತಾರಾಮಂಡಲಗಳ ಸಮೂಹವಿರುವ ದಿಕ್ಕಿನಲ್ಲೇ ಇದೆ. ವಿರ್ಗೊ ತಾರಾಮಂಡಲಗಳ ಸಮೂಹದಲ್ಲಿ ಸರಿಸುಮಾರು 2000 ತಾರಾ ಮಂಡಲಗಳಿವೆ. ಇವುಗಳಲ್ಲಿ ಶೇ. 90 ರಷ್ಟು ತಾರಾ ಪುಂಜಗಳು ಚಿಕ್ಕವು. ಈ ನಕ್ಷತ್ರ ಪುಂಜಗಳ ಸಮೂಹದ ಒಟ್ಟು ವಿಸ್ತಾರ 15 ದಶಲಕ್ಷ ಜ್ಯೋತಿರ್ವರ್ಷಗಳು.</p>
                    <p style="text-align: justify;">ಗ್ರಹ ಮತ್ತು ನಕ್ಷತ್ರಗಳ ದೂರವನ್ನು ಬೆಳಕಿನ ವರ್ಷಗಳಲ್ಲಿ ಅಳೆಯಲಾಗುತ್ತದೆ. ಒಂದು ವರ್ಷದಲ್ಲಿ ಬೆಳಕು ಪ್ರಯಾಣಿಸುವ ದೂರವನ್ನು ಬೆಳಕಿನ ವರ್ಷ (ಲೈಟ್ ಇಯರ್) ಎನ್ನುತ್ತೇವೆ. ಬೆಳಕು ಸೆಕೆಂಡಿಗೆ 2,97,792.458 ಕಿ.ಮೀ. ವೇಗದಲ್ಲಿ ಚಲಿಸುತ್ತದೆ. ಈ ಲೆಕ್ಕದಲ್ಲಿ ಅದು ಚಲಿಸುವ ದೂರ 9,460,000,000,000 ಕಿ.ಮೀ. ಗಳು.</p>
                    <p style="text-align: justify;">ಬ್ರಹ್ಮಾಂಡದಲ್ಲಿ ಈ ರೀತಿಯ ಶತಕೋಟಿ ತಾರಾಮಂಡಲಗಳಿವೆ. ಅವುಗಳಲ್ಲಿ ಕೆಲವು ಚಿಕ್ಕವು ಹಾಗೂ ಕೆಲವು ದೊಡ್ಡ ವಿಸ್ತಾರವನ್ನು ಹೊಂದಿರುತ್ತವೆ. ಚಿಕ್ಕ ತಾರಾಮಂಡಲಗಳಲ್ಲಿ ಸುಮಾರು ದಶಲಕ್ಷ ನಕ್ಷತ್ರಗಳು ಇದ್ದರೆ, ದೊಡ್ಡ ತಾರಾಮಂಡಲದಲ್ಲಿ 500 ಶತಕೋಟಿಗೂ ಹೆಚ್ಚು ನಕ್ಷತ್ರಗಳಿರುತ್ತವೆ. ತಾರಾಮಂಡಲದ ಕೇಂದ್ರ ಭಾಗದ ಗುರುತ್ವಾಕರ್ಷಣೆಗೆ ಸಿಕ್ಕಿ ಈ ನಕ್ಷತ್ರಗಳು ಚದುರಿಹೋಗಲು ಸಾಧ್ಯವಾಗದೆ ಗುಂಪಾಗೆ ಇರುತ್ತವೆ.</p>
                    <p style="text-align: justify;">ಶತಕೋಟಿ ಗಟ್ಟಲೆ ತಾರಾಮಂಡಲಗಳಿದ್ದರೂ ಅವೆಲ್ಲವನ್ನೂ ಭೂಮಿಯಿಂದ ನೋಡಲು ಸಾಧ್ಯವಿಲ್ಲ. ಹತ್ತಿರದ ಮೂರು ತಾರಾಮಂಡಲಗಳನ್ನು ಕಾಣಬಹುದಾಗಿದ್ದು, ಅವುಗಳಲ್ಲಿ ಆಂಡ್ರೋ ಮೀ‌ಡಿಯಾ ಗೆಲಾಕ್ಸಿ ಒಂದು. ಅದು ನಮ್ಮ ಭೂಮಿಯಿಂದ 2.2 ದಶಲಕ್ಷ ಜ್ಯೋತಿರ್ವರ್ಷಗಳ ಆಚೆ ಇದೆ.</p>
                    <p style="text-align: justify;">ಈಗಾಗಲೇ ಹೇಳಿರುವಂತೆ ಬ್ರಹ್ಮಾಂಡದಲ್ಲಿರುವ ಎಲ್ಲಾ ತಾರಾಮಂಡಲಗಳು ಒಂದೇ ಆಕಾರ, ವಿಸ್ತಾರ, ಬೆಳಕನ್ನು ಹೊಂದಿಲ್ಲ. ಕೆಲವು ಅತಿಪ್ರಕಾಶಮಾನವಾದ ತಾರಾಮಂಡಲಗಳಾಗಿದ್ದರೆ, ಇನ್ನೂ ಕೆಲವು ತೀರಾ ಕಡಿಮೆ ಬೆಳಕು ಹೊಂದಿದ್ದು ಇವು ಮಬ್ಬಿನಿಂದ ಕೂಡಿರುತ್ತವೆ. ಈಗ ಜಪಾನಿ ವಿಜ್ಞಾನಿಗಳು ಹೊಸದಾಗಿ ಪತ್ತೆ ಮಾಡಿರುವ ವಿರ್ಗೊ – 1 ತಾರಾಮಂಡಲವೂ ಈ ಗುಂಪಿಗೆ ಸೇರುತ್ತದೆ.</p>
                    <p style="text-align: justify;">ಇತ್ತೀಚಿನ ವರ್ಷಗಳಲ್ಲಿ ಇಂತಹ ತಾರಾಪುಂಜಗಳನ್ನು ಪತ್ತೆ ಹಚ್ಚಲಾಗಿದೆ. ಬೆಳಕಿಲ್ಲದ ಈ ತಾರಾಮಂಡಲಗಳನ್ನು ಪತ್ತೆ ಹಚ್ಚುವುದು ಸುಲಭವಲ್ಲ. ಪ್ರಬಲ ದೂರದರ್ಶಕಗಳನ್ನು ಬಳಸಬೇಕು. ಜಪಾನಿ ವಿಜ್ಞಾನಿಗಳು ಇಂತಹ ಪ್ರಬಲ ದೂರದರ್ಶಕದ ನೆರವಿನಿಂದಲೇ ವಿರ್ಗೊ – 1 ಉಪತಾರಾಮಂಡಲವನ್ನು ಪತ್ತೆ ಮಾಡಿದ್ದಾರೆ.</p>
                    <p style="text-align: justify;">ಹೊಸಹೊಸ ತಾರಾಪುಂಜಗಳ ಪತ್ತೆಯಿಂದ ತಾರಾಪುಂಜಗಳ ರಚನೆಯ ಮೂಲವನ್ನು ಬೇಧಿಸಲು ನೆರವಾಗುತ್ತವೆ.</p>
                </div>
            </div>
        </div>
    </div>
</body>

</html>